VICTOR DE COMOEDIA. xlv

Aristophanem accepimus prasertim a rege celebratum. Contra vero
nova comoedia iambos, ut plurimum solet, usurpat: quemadmodum a
Stobaeo, Plutarcho, Gellio citata Menandri carmina demonstrant.
Binas apparatu differentias extitisse grammatici tradiderunt, cum
scilicet in personis, tum in ipsa serie, comoediarumque contextu.
Platonius enim auctor est veteris comoediae poetas e scena solitos esse
eos educere personatos, qui statim ex ipsa facie quos essent toto
opere carpturi, spectatoribus indicarent: ut si forte quis non audire
carmina cogeretur, de persona tamen, quisnam esset deridendus ag-
nosceret. Sed comici recentiores ad excutiendos potissimum risus,
histrionum facies configurarunt. De industria quidem monstrosos
hominum vultus effingere conabantur, ne cuipiam forte fortuna
Macedoni tunc praefecto similes esse viderentur: proindeque miser
ille poeta non secus ac si barbarum principem data opera subsannaret,
publice multaretur : adeo nobilis illa Graecorum majestas impuris ob·
temperabat. Quippe distorta corpora Menander (si Platonio credi-
mus) planeque communem hominum excedentia naturam personis
imitabatur, profecto sapienter, Quoniam, inquit ille, non solum malum,
sed et mali vitanda est suspicio. Quod autem ad fabulae pertinet
contextum, chorus in causa est cur inter se veteres novique non
quadrent: quandoquidem illi varia quaedam modulamina temperabant,
quae chorus singulis actibus intercinendo plebem sine taedio, quousque
novi egrederentur histriones, detineret. Populus enim Atheniensis,
quatenus rerum dominus habebatur, quotannis aediles creabat, qui
sumtus alendis puerorum choris subministrarent. Caeterum chorus
quatuor et viginti viris, puerisve aut feminis instruebatur, sicut Ari-
stophanes in Avibus fabula numerat. Si vero promiscue viri feminae-
que ad explendum chori numerum adhiberentur (quod fecisse dicitur
primus omnium Tyrtaeus) mares dimidium excedebant. Si pueri,
tum feminis illorum major numerus erat. Sin autem viri tantum,
juvenes scilicet ac senes, identidem poetae majores tredecim, minori-
bus undecim admiscebant, utpote quorum de nomine chorus appella-
retur. Quilibet autem ex his chorus in quatuor (ut aiunt) ζυγὰ divi-
debatur, quorum singula sex continerent saltatores. Comicus inquam
hoc pacto chorus apparabatur. Nam sicut AEschylus canit, quin-
que tantum et decem in tragoedia constabat. Interdumque dimi-
diato numero (sicuti Pollux ait) semichorum induci facile admodum
est videre. Idem attamen scribit in veteri tragoedia, chorum sal-
tatores habuisse quinquaginta: verum quoniam AEschylus totidem
Eumenidas induxisset, quae totum prae multitudine theatrum con-
.sternassent, cohibente lege ad pauciores esse deventum. Arbi-
tror etiam in comoedia cum Donato longe plures ab initio fuisse
cantores, quoniam (ut Aristoteles in naturali quadam sentit quae·
stione) multi facilius servare numeros possunt. Quum igitur post
fabulae prologum esset orchestram ingressurus, si rusticis constaret, a
dextro latere solebat emitti: sin autem urbanis, a sinistra parte pro-
dibat, quadrataque forma consistens recedentes histriones observabat.
Deinde conversus ad spectatores, quorsumcumque septies theatrum
intuebatur, totidemque cantilenas moderato gestu pronunciabat: quod
omne παράβασις ab Aristophane pluribus in locis nuncupatur. Prima
igitur cantilena statim ab histrionum discessu prolata, κορωνὶς communi
nomine dicitur. Nam quicquid persona quapiam recedente cantatur,

