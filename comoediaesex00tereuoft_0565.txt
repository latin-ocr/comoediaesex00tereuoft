C.'SULP1T11 APOLLIN.
PERIOCHA IN TERENT. HECYRAM.

UXOREM duxit Pamphilus Philumenam,

Cui quondam ignorans virgini vitium obtulit:
Cujusque, per vim quem detraxit, anulum
Dederat amicae Bacchidi meretriculae.

Dein’ profectus in Imbrum est: nuptam haud attigit:
Hanc mater utero gravidam, ne id sciat socrus,
Ut aegram ad se transfert: revenit Pamphilus:
Deprehendit partum: celat: uxorem tamen
Recipere non volt: pater incusat Bacchidis
Amorem: dum se purgat Bacchis, anulum
Mater vitiatae forte agnoscit Myrrhina.
Uxorem recipit Pamphilus cum filio.

AELII DONAT1‚ V. C. ORATORIS URBIS ROMAE,
PRAEFATIO IN HECYRAM TERENTII.

Haec fabula Apollodori (Vid. Sidon. Apoll. iv. Epist. 12. L.) esse dicitur Graeca.
Nam et ipsa et Phormio ab eodem dicuntur esse translatae: quum reliquae quatuor
sint Menandri comici. Hecyra autem dicitur ideo, quia per socrus et soceros in
ea aguntur multa. Nam et ἑκυρὸς et ἑκυρὰ, soceri nomen, socrusque significant.
Est autem mixta motoriis actibus ac statariis: multumque sententiarum et figurarum
continet in toto stilo. Unde quum delectet plurimum3 non minus utilitatis affert
spectatoribus. Atque in hac primae partes sunt Lachetis, secundae Pamphili, tertiae
Phidippi, quartae Parmenonis: ac deinceps aliarum personarum, quae his adjunctae
sunt. Divisa est autem, ut caeterae‚ quinque actibus legitimis, quos in subditis
distinguemus. In hac Prologus est et multiplex, et rhetoricus nimis, propterea
quod saepe exclusa haec comoedia, diligentissima defensione indigebat. Atque in
hac Protasn's turbulenta est, Epitasis mollior, lenis Catastrophe. Acta sane est ludia
Megalensibus, Sexto Julio, C. Rabirio AEdilibus curulibus: egitque L. Ambivium
Modulatus est eam Flaccus Claudius tibiis paribus. 'rota Graeca est, facmque et
edita quinto loco, Cn. Octavio, T. Manlio Coss. Cantica et diverbia summo in hac
favore suscepta sunt. Προτατικὰ in hac πρόσωπα, id est, personae extra argumentum
duae sunt, Philotidis et Syrae. ln tota comoedia hoc agitur, ut res novoe fiant, nec
tamen abhorreant a consuetudine. Inducuntur enim benevolae socrusz verecunda
nurus3 lenissimus in uxorem maritus, et item deditus matri suaeg meretrix bona.

