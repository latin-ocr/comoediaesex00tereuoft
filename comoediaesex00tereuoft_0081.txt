DE THEATRO. lv

et locum praeberent circumactis theatris in amphitheatri formam, post
ludos scenicos absolutos.

T beatri conformatio ,· ejusque partes.

Sed quo tandem artificio, quave industria aedificatum fuerit apud
antiquos theatrum prospiciendis scenicis ludis idoneum, paucis hic
vobis proponere libet, ne quid earum rerum praetermisisse videamur,
quae ad hunc sermonem pertinere judicentur. Quod tamen non ita
accipiendum erit, quasi ad unguem expressum, sed partim conjectura
et ratione natum, partim ex iis descriptum, quae tum in antiquis ruinis
aliquando vidimus, tum etiam ex auctoribus, qui de hac re scripserunt,
comprehendimus. Itaque primum intelligendum est (quemadmodum
paulo ante docebamus) theatrum fuisse in semicirculi figuram compo-
situm, atque ita conformatum, ut aeque gestus prospicerent, ac voces
audirent (sine tumultu tamen) qui ad latera et in summis sederent
gradibus, atque ii, qui in imis juxta scenam. Cau-eam vocare videtur
Plinius locum in theatro, gradibus ac sedibus constructum atque com·
positum. in quo sederet populus· Cavea ipsa (inquit de theatro
Scauri) cepit hominum octoginta millia: cum Pompeii theatri (sic
enim legendum est: nam nunquam Pompeius amphitheatrum edidit)
toties multiplicata urbe, tantoque majore populo, sufficiat large qua-
draginta millia sedere. Nisi mavis caveam accipere pro tota theatri
capacitate, ut etiam scenam ipsam comprehendas, quod tamen minus
probaverim· Gradus autem dicebantur in ipsa leniter pendente theatri
forma, sedes lapideae, in hemicyclum etiam exstructae, e quibus com-
mode prospiciebat populus. Super his gradibus (quos non amplius
quindecim esse conjecimus) sedebant spectatores, et ad eos undecum-
que commeabant, nullo inter conscendendum alteri noxam afferente.
Illuc autem per cuneos accedebant, qui tum in ima theatri cavea, tum
etiam supra ipsam, adeo ingeniose conformati erant, ut ab iis per. alios
scalares gradus ad quemlibet gradum spectatorium facilis pateret
adscensus. Cunei spectaculorum (inquit Vitruvius) iu theatro ita
dividantur, uti anguli trigonorum, qui currunt circum curvaturam
circinationis, dirigant ascensus, scalasque inter cuneos ad primam
praecinctionem. Supra autem alternis itineribus superiores cunei medii
dirigantur. Cunei in imo dirigentes scalaria, erant numero septem.
Gradus spectaculorum, uti subsellia composita, erant non minus alti
palmo pede, non plus pede et digitis sex, latitudines eorum non plus
pedes duos semis, non minus pedes duos constituebantur, ut per id
spatium latius, seu per ambulacrum quoddam, nullo negotio, huc
atque illuc, ad vacuas sedes deerraret populus, absque eorum incom-
modo, qui jam consedissent. Post tres quoque singulos gradus, qui
quartus in ordinem succedebat, duplo latior erat caeteris, ad leviorem
theatri proclivitatem, et ut singulis ordinibus singuli tres gradus re-
linquerentur. Ac ne petulanti aut insolenti populo proper sedes
quantumvis accessu faciles, praeberetur rixae causa, cautum erat ne
quilibet iu quibuslibet sederent gradihus: sed in tribus primis, qui
proximi essent scenae pulpito, amplissimae et extremae dignitatis viri,
in sequentibus consulares, in aliis patricii, ac deinceps plebeii in
reliquis gradibus sederent. Itaque veteres architecti, naturae vestigia
persecuti, indagationibus vocis scandentes theatrorum perfecerunt
gradationes, et quaesiverunt (inquit Vitruvius) per canonicam mathe-

