DE METRIS TERENTIANIS. lxiii

Etsi revera, quod Romani voluerunt, seni in quoque trimetro sint
ictus; qui sic exprimi possint,

Poeta ci'im rimum animum ad scribendum appulit,

Id sibi negoti cre‘didit solum dari.
Verum quia in paribus locis, 2, 4, 6, minus plerumque elevantur et
feriuntur, quam in imparibus, 1, 3, 5, idcirco eos more Graecorum hic
placuit omittere. Horum autem accentuum ductu (si vox in illis syl-
labis acuatur, et par temporis mensura, quae pedis ditrochaei vel ἐπι-
τρίτου δευτέρου spatio semper finitur, inter singulos accentus servetur)
versus universos eodem modo lector efferet, quo olim ab actore in
scena ad tibiam pronunciabantur. Hoc quoque commodi in his accen-
tibus lector inveniet: quod statim et ictu oculi trochaicos ab iambicis,
qui in eadem scena interdum locum habent, possit distinguere ε si ac-
centus scilicet in prima versus syllaba est, trochaici sunt; sin minus,
iambici.

Caesnra.
Omne versuum genus suam habet caesuram sive incisionem3 qua

verbum terminatur, et vox in decursu paulum interquiescit. Illa fere
caesura Romanis placuit, quae in priore tertii pedis syllaba fit: ut in

heroico :
Arma virumque cano Ι Trojae qui primus ab oris
Italiam fato Ι profugus Lavinaque venit
Litora, multum ille et Ι terris jactatus et alto
Vi superum, saevae Ι memorem «Iunonis ob iram.

Varro quidem apud Gellium, xviii. 15. scribit observasse se in versu
hexametro, quod omnimodo quintus semipes (id est, prior pedis tertii
syllaba) verbumfiniret. Mirum, quod omnimodo dixerit, cum Lucretius
jam tum variaverit,

Reddenda in ratio Ι ne vocare, et semina rerum.

Et Catullus,

Omnia fanda nefan Ι da malo permissa furore.
Postea saepius Virgilius,

Lyrnessi domus al Ι ta, solo Laurente sepulcrum.
Homerus autem olim saepissime,

Οὖλομένην ἢ μῦ Ι ρι’ Ἀχαιοῖς ἄλγε’ ἔθηκεν.

Non omnimodo igitur dictum oportuit ; sed plerumque.
In Sapphico similiter Romani quinto fere semipede :
Pindarum quisquis studet aemulari,
lule, ceratis Ι ope aedalea

Nititur pennis Ι Kline? daturus
omma ponto.

In Alcaico:
Doctrina sed vim Ι promovet insitam,
Rectique cultus Ι pectora roborant.

In Phalaecio ε
Multis ille bonis Ι flebilis occidit:
Nulli flebilior Ι quam tibi, virgili.
Sic et in iambo trimetro ε

Jam jam efficaci Ι do manus scientiae:
Supplex et oro Ι regna per Proserpinae,

