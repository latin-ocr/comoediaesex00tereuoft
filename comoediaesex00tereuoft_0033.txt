PRAEFATIO LINDENBROGII.

Pus. Tnmmmm Afrum, Comoediae Latinae scriptorem unde-
cunque elegantissimum, atque ingenii festivi, curatiore studio
recensitum bono publico exhibere visum fuit. Quem enim pueri
amavimus, ejusdem amoenitate ac Venere vel hac quoque aetate
nos capi, non erubescimus: a cujus lectione etiam ipsos Romani
eloquii principes, eosque gravissimos viros, non abhorruisse
constat: quorum sane elogia suo loco digessimus, ut omnium
oculis, qualenam aestimium veterum doctissimi quique de eo
semper fecerint, velut in tabula exponeremus. Nam recentiorum
encomia colligere, aut commendatitiam illius novam conscribere,
insuper habendum duximus; ne laudatum ab omnibus concele-
brare si vellemus, actam rem agere potius, quam novi aliquid
dicere videremur. Quippe cujus ea gloria est, ut nullius laudi-
bus crescere, nullius minui possit. Ergo igitur id mihi in hac
editione potissimum curae fuit, ne ad nitelam ejus et splendorem
quod faceret, quicquam scienter omitteretur. Non denegarunt
nobis hac in re operam suam amici nostri, viri litterati. Inpri-
mis vero multum adjuti sumus favore celeberrimi jurisconsulti
Franc. Pithoei Tricassinensis, qui duo nobis Terentii exemplaria
suppeditavit3 alterum fratris B. Μ. alterum manu sua emenda-
tum: adscriptis interdum Menandri, Apollodori, aliorumque
versibus; quos Terentium exprimere voluisse putamus. His
accessit Ms. codex qui in bibliotheca regis Galliae adservatur:
cujus ea visa est antiquitas, nec minor bonitas, ut vel solus suf-
ficeret, cujus fidem sequeremur: in quo etiam Terentii imago,
plane ut eam ex Vaticana bibliotheca Fulvius Ursinus V. C.
edidit, antiqua manu depicta erat. Usi sumus et aliis scriptis
libris, sed qui perparum profuerunt: nam et recentiores erant:
et si quid variarent, id levidense admodum atque exigui momenti.

Donati duo exemplaria habuimus, et illa Pithoeorum accu-
rata diligentia ad Mss. codd. Antonii Contii et Jacobi Cujacii
Antecessorum Bituricensium collata3 quorum auxilio in hoc
commentario plurimae lacunoe suppletae, aliaque infinita errata

