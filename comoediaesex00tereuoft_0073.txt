VICTOR DE COMOEDIA. xlvii

creverunt: quodque sapientes, quum tempori cedendu‘m est, efficere
solent, quae erat necessitas, in virtutem egregiam transtulere. Nam
actus fabulae sic agebant colligatos, ut per intervalla, quae quidem
erant minima, saltem unus histrio relinqueretur, aut frequentius com-
plures alternis inter se versiculis disserentes. Denique nihil vetusti
chori proprium observabant: quemadmodum in Aristophanis Pluto
fabula tute jampridem vidisti. Id Horatius ita cecinit,
lex est accepta: chorusque
Turpiter obticuit, sublato jure nocendi.

Miror autem quasi monstrum conspicatus, illum cujus scripta sub
Acronis nomine circumferuntur, vel si est ipse Acro, dixisse id lege
cautum sub Augusto. Poterat mediusfidius perspexisse (modo Plau-
tum aut Terentium legerit) an ante Augustum actae fabulae quemquam
momordissent. O quam egregie vetusta novis, Latinaque Graecis non
hic modo, verum et alii fortuna similes confuderunt. Quippe hoc
Athenis decretum patricii promulgavere vix anno urbis Romae qua-
dragesimo septimo supra ter centum, videlicet quum tribuni militares
imperio consulari crearentur.

Comoediam itaque tempus et materia, sicut diximus, in tria genera
dividunt, antiquum scilicet, et novum, et medium. Stilus vero, nu·
meri, et apparatus duplici tantum sectione partiuntur ι diversa tamen
ratione: quoniam stilus et numeri vetustiora duo simul componunt,
quae ad Alexandrum usque pervenere: sed apparatus medium illud
annectit recentiori. Nam in utroque (si grammaticis credendum est)
nulla chori modulamenta reperiuntur.

Non autem esse arbitror alienum in praesentia quaedam particulari-
ter considerare, quae profecto multa non erunt: quoniam facile vide-
tur ex hactenus dictis fere omnes tum Graecas, tum Latinas metiri
comoedias, si temporum praesertim ullam habere volueris rationem3
quando scilicet in scena floruerit unusquisque fabularum poeta. Pri-
mam igitur Romae fabulam dare Lucius Livius occepit decimo supra
quingentesimum urbis anno: quiquidem, Gellio teste, quinquagesimus
secundus ab obitu Menandri numerabatur: vigesimo fere postea quam
Romani primum Carthaginiensibus bellum indixissent: tunc enim pace
composita, quae populo tanto opere expetebatur, id genus oblectamenti
relaxandi animi gratia receptum est. Deinde spatio novem annorum
interjecto, C. Naevius data fabula spectandi copiam fecit. Post eum
Plautus, anno fere decimo quinto: subinde seriatim Q. Ennius, Caeci-
lius, et Terentius floruere: postea non multo Pacuvius, qui jam senex
Accio cessit. Postremo Lucilius fuit, qui medium illud argumentum,
lacerandi scilicet aliorum poemata, sectabatur. Hunc enim Gellius in
Accium, et Pacuvium magna laude stilum exercuisse testatur. Fabu-
las igitur isti de Graeco petitas argumento, Latinis salibus condire sta-
tuerunt: quemadmodum in Terentii, vel Plauti, quae circumferuntur,
fabulis est videre ε novamque penitus comoediam sunt imitati, nullam
chori modulantes cantilenam: sed actus (ut ait Porphyrio) tibiarum
concentu dirimentes. Ubi operae pretium est animadvertere tibias
chori proprietatem aemulari. Nam (ut auctor est Donatus) quae sabulae
graves haberentur et severae, tibiis dextris agi consueverunt: quae
vero jocis et urbane dictis undique scaterent, continuo sinistris. Pol-
lux enim auctor est quinque olim in scena januas extitisse; quarum
media illius omuino domicilium esset, qui primas in sabula partes ha—

