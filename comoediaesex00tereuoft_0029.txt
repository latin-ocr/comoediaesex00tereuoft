LECTORI ERUDITO

S. P. D.

JO. CAR. ZEUNIUS.

Quon in mercatoribus forte non valde reprehenditur, si laudant
quas cupiunt extrudere merces, aut etiam ab editoribus libro-
rum interdum recte fieri potest, ut libros suos commendent, et
omni ratione hominum animos ad lectionem invitent et alliciant3
id sane hic quam alienissimum et ineptissimum puto. Etenim
quis quaeso est ab omni humanitate ita remotus, ut sibi Terentii
laudari desideret fabulas, quas pueri avide legunt, magnopere
admirantur adulti, et senes ipsi non sine magna animi laetitia
relegunt! Igitur agamus potius, quod jure a nobis postulatur,
ut, quam rationem in hac editione curanda secuti simus, aperia-
mus. Cum bibliopola mihi consilium, quod dudum cepisset de
Lindenbrogii editione, quam adhuc optimam et usui discentium
accommodatissimam esse ex viris rerum peritis audivisset, typis
repetenda, mihi significasset, petiissetque, ut exemplar a vitiis
operarum purgarem, in suum quodque locum redigerem, et, si
quid haberem, quod commode accedere posse existimarem, ad-
derem; occasionem a me minime quaesitam, sed ultro oblatam,
Terentium, quem semper summo habueram in pretio, edendi et
curandi dimittere nolui. Itaque exemplar, quod operis traden-
dum erat, editionis Lindenbrogii, quae Francofurti anno supe-
rioris seculi tertio et vicesimo prodiit, cum inscitia et negligentia
correctorum, inprimis in Observationibus, satis corruptum et
interdum etiam mutilum intellexissem z ubique omni diligentia,
non sine magno taedio, cum Westerhoviana editione, cujus usum
Cl, Clodius benignissime mihi concesserat, contuli, et inde omissa
restitui3 loca auctorum ,vel laudavi, vel male laudata correxi 3
vitia typographica, quae inprimis in Graeca irrepserant, nec ab
ipso Westerhovio sublata, emendavi; interpunctiones et dis-
tinctiones ita constituere 'studui‚ ut quaedam constantia, a Lin-

