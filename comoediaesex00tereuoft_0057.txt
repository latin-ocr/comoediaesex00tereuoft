DE TERENTIO'. xxxi

ἀπὸ μηχανῆς finire: quod est ultimum refugium poetae, cum τὴν δέων,
hoc est, nodum, quem ligavit ipse, solvere non potest, et rem parum
provide tractavit. Nam caeterae‚ quae ibi adhibentur machinae, ad
scenae et choragii ornatum, καὶ τὴν ὄψιν, ut philosophus de iis loqui
solet, referuntur. Quale est brontium, et ceraunoscopium‚ quorum
altero ad tonitru, hoc ad fulmen exprimendum, in Amphitryone opus
fuit. Finem vero quae a machina, lubentius in tragico quarn comico
excusat Aristoteles 3 quia argumento tragicus astringitur, quod acci-
pit. Quamquam ne huic quidem eam fecit gratiam, cum inquit:
Φανερὸν οὖν, ὅτι καὶ τὰς λύσεις· τῶν μύθων ἐξ αὐτοῦ δεῖ τοῦ μύθου συμβαίνειν,
καὶ μὴ, ὥσπερ ἐν τῇ Μηδείᾳ, ἀπὸ μηχανῆς, καὶ ἐν τῇ Ἰλιάδι τὰ περὶ τὸν ἀπό-
πλουν. Id est, issanifestum ergo est, etiam exitum sabuloe, e sabula
ipsa peti debere, non a machina, ut in Medea, aut quemadmodum in
Iliade, in iis, quae circa reditum Graecorum fiunt. Medeam autem,
non Euripideam, sed alterius intelligit poetae. Idem et Horatius, e
Pariano‚ credo, Neoptolemo, a quo pleraque praecepta sua in hoc
scripto hausit, fugiendum monet:
N ec deus intersit, nisi dignus vindice nodus
Inciderit.
Ubi nodus est ἡ δέσις, quae interdum ope humana solvi non potest.
Qui quidem, nisi praeter poetae voluntatem aut ex argumenti eveniat
necessitate, non a Deo, quod cujusvis etiam imperitissimi est hominis,
verum a poeta solvi debet. Rursus sicut pictor primo ambitum
delineat, deinde singula absolvit, ita sapiens poeta actionem suam
circumscribit. Primum, ut sit tota: hoc est, ut principium, ut finem
habeat, et medium: quae in minimis quoque esse possunt. Minima
autem sensum vix admittunt: magna nimium dispergunt. Sic formi-
cam vix videmus: in conspectu elephanti visus vix colligitur. Quare
comoediae tragoediaeque magnitudo, et periodus, ut cum philosopho
hoc dicam, e natura utriusque et ratione peti debent. Et, mutatione
prima, hoc est, cum infelicitate ad felicitatem in comoedia, contra
autem in tragoedia mutari potest actio: ita ut ex argumento nihil,
quod ad rem spectet, praemitti sit necesse. Summus Aristoteli am-
bitus unius solis est: potest esse aliquot horarum. Qua in parte
admirandus Sophocles Terentiusque. Plautus vero novem menses
uno dramate complexus est. Ut vix major ampliorque Homericae
Iliados, quam Amphitryonis sit periodus. Alcumena autem concipit
et parit. Quod si fieret ubique, nullo episodio jam opus esset:
ideoque nec ars esset, scribere comoediam. Praeterquam quod sit
monstri instar, et cum ratione ac natura pugnet, ut quae simul et
concipiat et pariat. Qualia nonnulla in scriptore hoc summus criti-
corum Caesar Scaliger notavit. Atque haec vitaverant poetae Graeci,
quorum scripta hic tantopere commendat Flaccus : technici Graecorum,
quomodo vitanda essent ac cavenda, saepe inculcarunt suis. Plautus
susque deque habuit, ut in Captivis. Quam incuriam poeta cum
videret, continere se non potuit, quin exclamaret:
vos exemplaria Graeca
Nocturna versate manu, versate diurna.

Contra negligentiam suorum et incuriam gravissime taxaret. Quidni
enim qui hoc tum agebat, quod ante eum Aristoteles: qui ubique
Euripidem et alios in illis reprehendit ι nam de comicis quae scripsit,
bodie non exstant. Porro simul ac poeta actionem habet, locum

