DE THEATRO. lix

columnis, fastigiis et signis, reliquisque regalibus rebus. Comicoe
autem aedificiorum privatorum et menianorum habent speciem, pro-
spectusque fenestris dispositos, ad imitationem communium aedificio-
rum. Satyricae vero ornantur arboribus, speluncis, montibus, reliquis-
que agrestibus rebus, in topiarii operis speciem deformatis. Post
scenam porticus erant constructae, quo quum imbres repentini ludos
interpellaveram, actores se recipiebant ex pulpito, aut in quibus ves-
tium commutationes, et personarum indumenta adservabantur. Ipsam
autem personarum repraesentationem in scena, atque adeo compositio-
nem comoediae, Graeci drama vocarunt. Sed et scenam vocant comici,
quicquid duae aut tres personae sermonis integri et absoluti colloquun-
tur, illicque finit scena, ubi aut aliqua persona introgreditur, aut alia
ad forum, aut alibi ad vicinam currit. Actus autem plures scenas
comprehendebat. Estque in comoedia pars quodammodo absoluta et
integra, nondum tamen rem omnem finiens : sed ita dimidiatam relin-
quens, ut respirent spectatores, et facilius commutetur, quicquid in
reliquis comoediae partibus superest: id autern actus commuta-re dice-
bant. Interea mimi dicteria et diverbia referebant, recitabanturque
nescio quae jucunda, quae populum alia oblectatione afficerent. In
comoedia vero plures erant hujusmodi actus, secundum rei gravitatem,
aut rationem. Comoediarum autem recitatio in scena, actio dicebatur:
unde etiam qui agebant et fabulas pronunciabant, actores dicti. Actio
quoque ad orationis pronunciationem transfertur; ut etiarn ipsa oratio
rhetoris vel scripta vel pronunciata actio dicatur.

Scenieorum Actorum diversitas.

In scenam non solum comoediarum aut tragoediarum actores (qui
tragoedi et comoedi dicebantur) prodibant in spectaculum, sed etiam
mimi, pantomimi, archimimi, ethologi, ethopoei: omnes uno nomine
hypocritae (id est, alienae personae simulatores) dicti: et eorum actio,
hypocrisis, id est, alienae personae simulatio, Latinis histriones, ludio-
nesque, aut etiam ludii dicuntur. Mirm· imitatores sunt gestuum,
vocum, aut gressuum alicujus personae inter alias: cujus ridicula sit
vox, aut aliud quidpiam. Pantomimi omnium personarum imitatores
sunt effictoresque: ut et mulieres, et senes, et juvenes, ac cujuscum-
que aetatis personas confingant; etiam ita ex gestibus describunt, ut
id quod aiunt videre videare. Hujusmodi sunt quos Itali buffones
vulgo vocant. Archimimi principes sunt histrionum, hoc est, inter
histriones solertissimi et excellentissimi. Ethologi mimi, aut ethopoei,
morum sunt effictores, affectuumque cujuscumque personae quam
sustinent, aut quam agunt et referunt in scena, unde ethopoeia, morum
alienorum imitatio· et ethici pictores ac statuarii dicti, qui suas
imagines ita depingunt, aut caelant, ut sensibus expressis propemodum
spirent. Tbymelici inter scenicos actores sunt, hoc est, citharoedi,
citharistae, lyristae, tibicines. Citharoedi, qui et fidicines dicuntur,
citharae accinebant. Citharistae, citharam tantum pulsabant, non
autem accinebant. Hujusmodi thymelici per orchestram praestabant
actiones suas. Ludii sive ludiones (ut Jam dictum est) ii erant qui
comoediam recitabant. In ea enim recitanda mirum fuit artificium.
Nam cantica temperabantur modis, non a poeta, sed a perito artis
musicae factis. neque enim omnia iisdem modis in uno cantico age-
bantur, sed saepe mutatis: ut significant, qui tres numeros in comoediis

