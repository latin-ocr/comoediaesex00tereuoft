ARGUMENTUM.

Cunnum Atticus, pater Pasibulae et Philumenae, cum ex his duabus se Pasibulam
perdidisse falso crederet, relictam Athenis, nec visam postea multo tempore, tunquam
unicam sibi putabat Philumenam, quam Charinus adolescens Atheniensis adfflnabat
unice, et sibi petebat uxorem. Sed pater eam Pamphilo cuidam, Simonis filio, ultro
desponderat: qui Pamphilus contra sororem Chrysidis, ac peregrinam tum creditam,
Pasibulam supra dietam, alteram Chremetis filiam, sub nomine Glycerii, latenter sic
amavit, ut ex ea filium suscepisset inscio patre. Qua re intellecta, commotus Simo
pater Pamphili, dum per falsas nuptias tentat animum Pamphili, multis modis a Davo
ipse deluditur servo3 periculoque Charini et Pamphili-motus error in fabula, usque
ad eum finem ductus est, dum Athenas veniens Andrius quidam Crito rem aperiat,
et nodum fabulae solvat: per quem agnita Pasibula recipitur a parentibus, et traditur
Pamphilo amanti: Philumena vero Charino despondetur, et traditur exoptanti. Per-
specto argumento scire debemus hanc esse virtutem poeticam, ut a novissimis argu-
menti rebus incipiens, initium fabulae et originem narrative reddat spectatoribus, auc-
toremque pmentem sibi exhibeat, ubi finis est fabulae. Hunc enim orbem et circu-
lum poeticae virtutis non modo secuti sunt tragici comicique auctores, sed Homerus
etiam et Virgilius tenuerunt. Divisionem actuum in Latinis fabulis internoscere dif-
ficile est: causam jamdudum demonstravimus. Unde autem, aut quomodo, quamvis
aegre, tamen intelligi distinguique possint, est operae pretium dicere. Principio di·
cendum est, nullam personam egressam quinquies, ultra exire posse. Sed illa re
plerumque decipimur, quod personam, cum tacuerit, egressam falso putamus: quae
nihilominus in proscenio tacens loquendi tempus exspectat. Est igitur attente ani-
madvertendum, ubi et quando scena vacua sit ab omnibus personis, ut in ea chorus,
vel tibicen audiri possit: quod quum viderimus, ibi actum esse finitum debemus
agnoscere. Confundit saepe lectorem id, quod persona in superiori scena desinens,
et in proxima incipiens loqui, non intelligitur ingressa: quod ipsum experientes
statim dijudicant de rerum ac temporum quantitate: potest enim fieri, ut et sit in-
gressa ac egressa, quam prave credimus de proscenio non recessisse. Posse autem
quinto egredi personam, non et necesse esse dicimus, ut appareat ultra exire non
posse: in Tragoedia et parcius exire, et solere pariter et licere. Primus actus in
Andria narrationem Simonis apud Sosiam continet argumenti: quod populus hac
occasione perdiscit mox querelam apud se Davi de domino, et ejusdem cum domino
verba: et rursus ejusdem servi deliberationem quid rerum gerat. Secundi actus haec
sunt: Charini verba primo cum Byrrhia servo, et post cum ipso Pamphilo de nuptiis
Philumenae: Davi interventus, et cum eo disputatio de nuptiis Pamphili: Pamphili
sermo cum patre, dolo consentientis in nuptias: Byrrhiae verba: Davi callida oratio
adversum senem. Tertio actui haec attribuuntur: Mysidis cum obstetrice colloquium,
Davo ac Simone audientibus: partus Glycerii suspectus seni, et Davi apud eum
fraudulenta sermocinatio: Simonis verba cum Chremete de nuptiis ε Davi perturba-
tio ac Pamphili. Quartum actum per haec intelligimus: prima Charini verba sunt
indignantis, velut fidem sibi non servatam a Pamphilo: tum Mysidis verba apud
Pamphilum, eJusdemque questus: Davi administratio doli adversus Chremetem. In
quinto actu: Simonis et Chremetis prope jurgium disputatio: tum detectio fallaci-
arum Davi: tum indignatio patris adversus filium: tum Critonis interventus: et
per eum cognitis rebus in tranquillum res acta, ducentibus uxoreS, quas concupive-
rant, Pamphilo et Charino. Illud non commovere nos debet, quod in horum actuum
distinctione videntur de proscenio non discessisse personae quaedam3 sed tenere de·
bemus, ideo Terentium vicinitatis mentionem fecisse in principio, ut modico receptu
et adesse et abesse personam intelligamus. Nihil ergo secus factum est ab antiquis,
qui ad hunc modum Terentianas fabulas diviserunt.

