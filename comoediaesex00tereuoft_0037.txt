ELOGIA v-ETERUM. ἡ xi

elegantiam in translatione conservant, quam veritatem interpreta-
tionis.
Idem ad Suniam et Fretellam.

Hanc esse regulam boni interpretis, ut idioma alterius linguae, suae
linguae exprimat proprietate · quod quidem et Tullium in Protagora
Platonis, et in OEconomico Xenophontis, et in Demosthenis contra
AEschinem oratione fecisse convincimus, et Plautum, Terentium, Cae-
ciliumque‚ eruditissimos viros in Graecis comoediis transferendis.

Idem ad Paulinum.

Habet unumquodque propositum principes suos. Romani duces imi-
tentur Camillos, Fabricios, Regulos, Scipiones: philosophi proponant
sibi Pythagoram, Socratem, Platonem, Aristotelem : poetae aemulentur
Homerum, Virgilium, Menandrum, Terentium.

Paulus Orosius lib. iv. cap. 19.

Scipio jam tunc cognomento Africanus, triumphans urbem ingressus
est, quem Terentius, qui postea comicus, ex nobilibus Carthaginiensium
captivis pileatus, quod indultae sibi libertatis insigne fuit, triumphan-
tem post currum secutus est.

Livius lib. xxx. non comicum hunc intelligit, sed ad Terentium
Culleonem senatorem Rom. refert, qui pileo capiti imposito se-
cutus est Scipionem triumphantem3 certe de alterutro Quincti-
liani etiam locus ex declam. ix. intelligendus est.

Sidonius Apollinar. Carm. xx.

Quid vos eloquii canam Latini,
Arpinas, Patavine, Mantuane,

Et te comica qui doces Terenti,

Et te, tempore qui satus severo,
Graios, Plaute, sales lepore transis.

Rufinus grammaticus Antiochensis.

Agnovit metrum servatque Terentius artem ;
Nam prologos trimetro didicit componere versu,
Scenarumque actus primos pede claudit eodem.

Servius in illud lib. .i. AEneid. Talibus incusat.

Sciendum est Terentium, propter solam proprietatem, omnibus
comicis esse praepositum3 quibus est, quantum ad caetera spectat,
inferior.

Fl. Sosipater Charisius lib. ii.
- Ἠθη, ut ait Varro de Latino sermone lib. v. nulli alii servare con-

venit quam Titinnio et Terentio. Πάθη vero Trabea, inquit, et Atti-
lius, et Caecilius facile moverant.

Isidor. Origin. lib. i. cap. 39.

Fabulas poetae quasdam delectandi causa finxerunt, quasdam ad na-
turas rerum, nonnullas ad mores hominum interpretati sunt. Delec-

tandi causa fictas, ut eas quas vulgo dicunt, vel quas Plautus et Te-
rentius composuerunt.

Ex antiquo Cod. Ms. in Bibliotheca Regis Gall.

Natus m excelsis tectis Carthaginis altae
Romanis ducibus bellica praeda fui.

