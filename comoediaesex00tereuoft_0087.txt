DE THEATRO. lxi

quam fabulam acturi essent scenici. Unde illud est Ciceronis: Non
intelligo (inquit) quid metuat, quum tam bonos septenarios fundat ad
tibiam. Tibicines appellabantur qui hujusmodi cantica ad tibiam
fundebant, antequam ageretur comoedia, vel inter ipsos actus. Unde
illud Plauti: Tibicen vos interea hic delectabit. Ludiones autem et
histriones ad tibicinis modos saltabant, et nonnihil etiam diverbiorum
pronunciabant. Unde Livius: Ludiones ez· Hetruria acciti, ad tibicinis
modos saltantes, aut indecoros motus more Thusco dabant. Proprium
enim ludiorum ac morionum erat motus decoros, ac gestus omnino
decentes ostenderess Tibicinum autem erat decorum, modos, hoc est,
mensuras in cantu observare, remissosque aut acutos, aut etiam graves
facere pro arbitrio. In tragaedia et satyra sexdecim numero intervenie-
bant moriones et histriones ,· in comoedia etiam quatuor et viginti. Qui
simul coacti in quolibet horum genere, unamque rem agentes, ut jam
dictum est, chorus vocabantur: divisi in duas partes, semiclwria: ubi
autem gestus et cantus absolverant suos, tum in partes plures divide-
bantur: ut alii essent qui senes, alii qui amatores, mulierculas, servos
luderent, personisque ac vestium varietate induerentur, quemadmodum
res exhibebat, ac moris erat apud eos.

Amictus et Personae Histrionum scenicorum.

Personati histriones agebant comoediam, neque agnoscebantur. Sed
ita compositae ac conflatae crant personae, ut referrent id ipsum quod a
mimo agebatur; liceretque sub ipsis vocem ejus audire liberam. Nam
quod nonnulli dicunt, histriones tantum gestibus comoediam egisse,
non etiam viva prolatione, id minus mihi probandum esse videtur.
Vestiebantur quoque histriones pro ratione eorum, quos referebant,
hoc est, vel servorum, vel senum, vel alterius personae diversis modis.
Senibus comicis candidus vestitus dabatur, qui etiam antiquissimus
fuisse memoratur. Adulescentes discolori veste contegebantur. Servi
comici amictu vestiebantur exiguo, paupertatis antiquae gratia, vel quo
expeditius agerent. Parasiti cum intortis palliis prodibant. Milites
chlamyde purpurea utebantur. Puellae habitus erat peregrinus. Leno
pallio varii coloris vestiebatur. Meretricibus dabantur syrmata, hoc
est, vestes expansae, et quae longius trahebantur: erant quoque ple-
rumque lutei coloris, ob avaritiam. Syrmata etiam, seu pulla gesta-
bant luctuosa funeralibus, quae incuriam sui per negligentiam signifi-
cabant. Sed si quando variandum in comoediis erat, vestitusque com-
mutandus pro affectibus, quos ex comoediae actibus significabant,
laetis vestitus dabatur candidus: aerumnosis obsoletus: diviti quoque
purpureus: pauperi phoenicius.. Tragici aut tragoedi actores cal-
ceamentorum genere a comoedis variabant, eoque discernebantur.
Utebantur enim tragici in theatro cothurnis, quod tale genus erat
calceamenti, ut dextro laevoque pedi conveniret: caeterum altum et
prominenS, actoresque proceriores efficiens ac referens : varii coloris,
et honestum atque elegans: usque ad suram plerumque devinctum,
more Punico. Comici actores, aut comoedi in scenis soccis utebantur:
quod calceamenti genus optime sub pallio conveniebat. Quemad-
modum enim pauperum ac rusticorum vestimentum fuit pallium, ita
etiam soccus altum fuit calceamentum rusticis proprium, propter im-
Bres et lutum, atque hybernas pruinas. Eo calceamenti genere ute-
bantur tam viri quam mulieres. Quinctilianus: comaedia in cothurnos

