scum nu]

HECYRA.

547

5 Pan. Maneo. ΡΑΜ. Sic te dixisse opinor, invenisse Myrrhinam,
- Bacchidem anulum suum habere. PAR. Factum. PAM. Eum,

quem olim ei dedi;

anue hoc te mihi nunciare jussit: itane estfactum? PAR. Ita,

inquam.

PAM. Quis me est fortunatior, venustatisque adeo plenior?

Egon' te pro hoc nuncio quid donem? quid? quid? nescio.
10 PAR. At ego scio. PAM. Quid? PAR. Nihil enim:

Nam neque in nuncio, neque in me ipso tibi boni quid sit, seio.

PAM. Egone, qui ab Orco mortuum me reducem in lucem feceris,

Sinam sine munere a me abire? ah, nimium me ingratum putas!

Sed Bacchidem eccam video stare ante ostium:

15 Me exspectat, credo: adibo.

BA. Salve, Pamphile.

PAM. Ο Bacchis, o mea Bacchis, servatrix mea.

BA. Bene factum, et volupe’st. PAM. Factis, ut credam, facis:

Antiquamque adeo tuam venustatem obtines,

Ut voluptati obitus, sermo, adventus tuus, quocunque adveneris,
20 Semper siet. BA. Ac tu ecastor morem antiquom atque in-

genium obtines,

5. Sic te dixisse opinor] Miro affectu
inducitur, vix adduci ad credendum, quod
gaudet, Pamphilus. D.—Ne pro trochaico
fiat iambicus, vel corrige dire, vel cum
cod. Mead. lege inverso ordine, Sic dixisse
opinor te. B.

6. Duo codd. concinnius, suum anu-
lum. B.

7. Ita, inquam] Quasi jam ante fassus,
dico (Quasi jam lassatus dicit). D.—Duo
ex nostris verius, anue hoc milti te nun-
ciare. B.

8. Quis me est fortunatior, venustatisque
adeo plenior ἓ] Ob beneficia Veneris ; cui
contrarium invenustus, cui contra reciderit
(ceciderit) quod amat. D.-—Venustatis-
que] Q. Aur. Symmach. lib. i. Epist. 72.
Res cecidit ea: voto, utor teste quo volui, jam
nihi comici adolescentis voce clamandum
est, Quis me hodie fortunatior venustatisque
adeo plenior? Aliter, sed male, Terentii
locum Non. Marcellus laudat in voce
Vetustas. L.

9. Quid donem? quid? quid? nescio]
Μελλησμόςε ut, AEn. vi. 532. Pelagine
venis erroribus actus ? An monitu divum?
an quae te fortuna fatigat, Ut tristes sine
sole domos, loca turbida, adires Ρ D.-——Ne
versus pede claudo incedat, lege ex nos-
tris universis‚ Egone pro hoc te nuncio. B.

11. Nam neque in nuncio] Magis scire
vult, quam munus accipere. Nam neque
in nuncio, neque in me ipso boni quid sit,
scio] Facete agit Terentius: quanto ma-
gis Parmeno curiosus est, tanto magis

nescit illa, quae eupit. D.-—Neque in me
ipso] Ms. R. neque in memetipso tibi,
etc. L.

12. Editio vet. et unus e codd. Regiis
recentior recte, Egon’ te, qui ab Orco.
Nam ita fit iambicus, ut sequens. B.

16. Ο Bacchis! o mea Bacchis! serva·
trix mea] Bene additum est, servatrix mea.
Et (Ut edd. vett.) mea, quod supra dixit,
amatoris est. D.

17. Factis ut credam sacis] Difficile
enim erat credere, his rebus gaudere me-
retricem. D.

19. Ut voluptati obitus] Obitus occursus ι
ob enim, significat contra. Ergo obitus,
aditus. Legitur et, voluntate obitus. Obi-
tus, sermo, adventus tuus] ¹Inter obitum,
et adventum hoc interest: quod obitus est,
quem casus affert: adventus, quem volun-
tas et destinatus locus. D.—Ut voluptati
obitus, sermo, adventus] Singula sunt. Et
est sensus: Ut voluptati sit sermo tuus.
Obitus autem abscessus (accessus Z.) est,
ab eo quod est obeo. E.—Pro adventus
sensus suadet affatus. Nam male Syn-
onyma obitus et adventus separantur.
Quodsi igitur nostram rationem sequeris,
gradatim procedit sententia. Etenim
sermo ad omnes, sed affatus ad hunc vel
illum. B.

20. Morem antiquom] Res exit ad ver-
sum Ennii lib. v. Annal. oribus anti-
quis res stat Romana, vireisque .- quem
citant Cicero lib. v. de Rep. Augustin.
Episc. lib. ii. cap. 21. de civit. Dei.

