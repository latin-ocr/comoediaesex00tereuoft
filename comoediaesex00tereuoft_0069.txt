VICTOR DE COMOEDIA. xliii

secutus est, Cratino, fabulas in suam formam esse tandem redactas.
Siquidem ante devictos Persas ad Salamina, cujus victoriae fabulam,
uae nunc exstat, AEschylus dedit, nullus in iis ordo poterat reperiri.
moediarum itaque prima semina ad AEgyptios referamus, formulam
earum et ordinem cratini temporibus adscribentes, stili cum caeteris
scripturis eadem esse differentia videtur, antiqua enim comoedia gravis
et elata semper incedit, ac nonnunquam obsoletiora quaedam verba
sectatur: at contra recentior perspicuum sermonem affectat, utpote
quae novis ac politioribus utatur atticismis.

Materiae, quum tres esse nemo ambigat sectiones, quaedam altius
videntur nobis esse repetenda. Per Atticae urbis incrementa potissi-
mum vigente republica, quum scilicet omnia populi arbitrio regerentur,
poetae qui fabulis operam dabant, ab insectatione aliena stilum minime
poterant continere: seu quoniam Attici suapte natura nasutiores esse
dicuntur: sive potius quod plebeii semper innato odio patricios pro-
sequuntur. Etenim praepotenti morem populo gerentes, et judices
et praetores maledictis insectari minime dubitabant: ac nihilo secius
privatos, si quis vel avarus, vel impurus esse videretur: maximeque
dabatur laudi, si poeta quispiam e scena gravioribus, ac plene censoriis
verbis id genus homines, veluti jaculis confecisset. Hoc namque
multi domestico probro quasi flagello quodam vexati, cum mores
praeteritos mutare, tum vel esse frugi, vel saltem apparere cogebantur:
ne denuo sese male gerentes, male identidem audirent: cujus rei nu-
meros omnes Cratinus dicitur implevisse: quippe caeteris austeritate
praestans, acerbissima jurgia procaciter exspuebat. Hac etiam in
parte bonus ille Aristophanes non dormitavit. Ejus enim Vespae fa-
bula, quotquot erant sycophantae, quos quidem ipse vocat ἠπιάλους,
fecit ab incepto desistere, quo inter caetera facinore tantum placuit, ut
oleagina, quae par est aureae coronae, donaretur. Deinde labefactis
populi viribus, quum scilicet imperium ad paucos omnino recidisset,
nulla poetis amplius libere loquendi facultas concedebatur, sed poenas
dare potentioribus necesse erat, si quis vel minimum esset obloquutus.
Idem enim Aristophanes, quemadmodum in Acharnensibus fabula de
se ipse meminit, quinque talentorum multam perpessus est, propterea
quod Cleonis cujusdam ex Atheniensium optimatibus impotentiam et
peculatum per Equites fabulam detegere conaretur. Etenim illi adeo
fuit infensus, ut quoniam ab opifice personam Cleoni similem habere
non posset, sibi multo caeterisque id genus fucis concinnarit: histrio--
nibusque prae nimio metu e scena prodire non audentibus, Cleonis
personam solus agere non dubitarit. Eupolis vero praeceps in mare
datus est, eo quod potentiores aliquot in Baptis fabula momordisset.
Quum igitur haec animadverterent poetae‚ decreverunt sibi fore pror-
sus a maledictis illis temperandum. Itaque stili nasum ob imminens
vitae discrimen alio converterunt, poema scilicet Homeri, vel alterius
in ludibrium saepe quidem injuriose vertentes : quorum maxime Cra-
tinus scenae populoque (ut aiunt) servire contendit. Noverat enim
(arbitror) id quod in oratione de corona Demosthenes asserit, esse na-
tura comparatum, ut homines libenti animo calumnias aliorum audire
videantur. Ulysses itaque plurali numero fabulam dedit, quae totius
Odysseae calumniaretur historiam. Aristophanes quoque postquam
suo malo contra stimulum calces nihil valere didicisset, in alteram se
formam quasi Protheus convertit, AEolum scilicet fabulam a tragicis

